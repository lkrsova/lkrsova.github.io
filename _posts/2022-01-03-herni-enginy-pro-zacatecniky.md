---
title: "Dostupné herní enginy pro začátečníky i pokročilé"
author: "Leni Krsova"
categories: portfolio
featured_image: /images/posts/engines/godot.png
tags: [video games, PhD]
---

Herní design je velmi přístupná disciplína, i přes zvláštní auru, která ho obklopuje a často říká opak. Následující seznam herních editorů, kitů a enginů sdílím pro ty, kteří by si chtěli zkusit vytvořit hru a buď neumí programovat nebo neví kde začít.

### Editory map
Ještě teď mám v živé paměti, jak jsme doma kdysi tvořili v nativním editoru **Heroes of Might & Magic III** herní mapy. Doba to je už dávná, ale moddovací nástroje jsou stále nedílnou součástí tvorby her a jejich vylepšování. Například studio <a href="https://en.cdprojektred.com/">CD Projekt Red</a>, který stojí za sérií <a href="https://witcher.fandom.com/wiki/CD_Projekt%27s_The_Witcher_franchise">The Witcher 1 - 3</a> a <a href="https://www.cyberpunk.net/cz/en/">Cyberpunk 2077</a>, je vyloženě známé tím, že do studia nabírá lidi z moddovací komunity, a nejsou jediní.

#### Inkarnate a další

**Inkarnate** je jedním z oblíbených mapových editorů, který zvládá spoustu muziky za málo peněz. Vytvořit můžete jak plánky interiérů, battle mapy, tak i mapy světů se popisky, různými druhy terénů a prostředí v HD rozlišení.

Mapy jsou obecně dobrý startovací bod pro tvoření světů, tzv. worldbuilding, a vymýšlení koncepcí prostředí, ve kterém se vaše hra bude odehrávat. Ostatně, část komunity Dungeon & Dragons a českého Dračáku mapy a podobné editory využívá denně a jakou parádu s tím nadělají.

![](/images/posts/engines/inkarnate.PNG)

Další šikovné mapové editory jsou třeba <a href="https://alternativeto.net/software/wonderdraft/about/">Wonderdraft</a>, <a href="https://alternativeto.net/software/campaign-cartographer/about/">Campaing Cartographer</a>, <a href="https://alternativeto.net/software/mipui/about/">Mipui</a> a <a href="https://alternativeto.net/software/inkarnate/?p=2">další</a>. 

### Editory v prohlížeči

#### Twine & Inklewriter
Možná máte ještě v blahé paměti tzv. <a href="https://en.wikipedia.org/wiki/Gamebook">gamebooky</a>. Knížky, kde jste si do určité míry určovali, co se bude vašemu hrdinovi dít, jsou jedním ze základních formátů interaktivních her. Ostatně jedny z prvních dungeonů, <a href="https://en.wikipedia.org/wiki/MUD">tzv. MUD</a>, kdy hráč psal vstupní požadavky na 8bitových obrazovkách v 70. letech, jsou pradědečkem oblíbených moderních RPGček.

<a href="https://twinery.org/">Twine</a> a <a href="https://www.inklestudios.com/inklewriter/">Inklewriter</a> jsou dva textové editory určené právě pro psaní interaktivních příběhů. Ve Twine dokonce můžete používat i makra a <a href="https://www.wired.com/story/porpentine-twine-game/">vymakat i UX prostředí dle vlastních potřeb a chuti</a>.

#### Bitsy
S <a href="https://bitsy.org/#0,0">Bitsy</a> mám omezenou osobní zkušenost, ale hodí se na trénink vymýšlení mechanik ve velmi základním prostředí. Dostanete panáčka (hráče), pár nepřátel a kostičku po kostičce vybudujete prostředí a mechaniky vaší hry.

![](/images/posts/engines/bitsy.PNG)

#### Construct
Pokud jste fandové 2D, top-down her nebo platformerů a **neumíte programovat, Construct je ideální** varianta pro vás. Má jednoduché rozhraní, velmi intuitivní ovládání stylem drag & drop a spoustu přednastavených funkcí a proměnných, které při navrhování hry můžete potřebovat.

Construct má i vlastní asset store, sekci plnou tutoriálu a celkem fajn komunitu, která pomůže, pokud jste v úzkých. Editor běží v prohlížeči a projekt, který v něm tvoříte, se dá synchronizovat s Google Drive.

![](/images/posts/engines/construct.jpg)

### Unity kits & další enginy

Unity je jedním z nejběžněji používaným herním enginem hned vedle Unreal Enginu. Má kolem sebe platformu Learn Unity, kde se dá vyzkoušet nespočet tutoriálů se sety assetů zdarma.  

#### Unity Creator Kit: RPG

<a href="https://learn.unity.com/project/creator-kit-rpg">Creator Kit: RPG</a>

![](/images/posts/engines/unity-creator-kit.PNG)

#### Unity 2D kit

![](/images/posts/engines/unity-2dkit.PNG)

#### Unity 3D kit

Co by byla Unity bez 3D her. 3D kit nabízí možnost si vyzkoušet, jaké to je stavět levely, vymýšlet gameplay hry a její prostředí, aniž byste museli umět programovat. Celý balík obsahuje předvyrobené assety s přednastavenými funkcemi.

Tutoriál, který je zadarmo na Unity Learn, pomůže s navigací v kitu a odměnou na konci vám bude malá hra, kterou můžete dát vyzkoušet kamarádům.

![](/images/posts/engines/unity-3dkit.PNG)

### Godot

![](/images/posts/engines/godot.png)

#### Poznámka na konec

Byť se to zdá navenek složitější, než je, herní design je především o aplikování teorie do praxe, kdy získáváte zkušenosti ne až tolik tím, že hry hrajete, ale že je navrhujete, prototypujete a (na ostatních) zkoušíte, jestli fungují. Kolikrát tak ani nemusíte znát té teorie moc, abyste mohli vytvořit jednoduchou hru, u které dokážete sami říct, jestli je zábavná nebo ne. 

Tenhle seznam rozhodně není vyčerpávající. Existuje velká řada editorů, kitů a enginů, které jsem nevyzkoušela a nebo o nich neslyšela. Výše zmíněné můžu ale doporučit z vlastní zkušenosti.

#### Zdroje:
[^1]: https://gg.deals/dlc/basic-platformer-game-engine-for-construct-2-and-3/
