---
title: "Dostupné herní enginy pro začátečníky i pokročilé"
author: "Leni Krsova"
categories: portfolio
featured_image: images/posts/tellmewhy-3.jpg
tags: [video games, PhD]
---

Herní design je velmi přístupná disciplína, i přes zvláštní auru, která ji obklopuje a často říká opak. Následující seznam herních editorů, kitů a enginů sdílím pro ty, kteří by si chtěli zkusit vytvořit hru a buď neumí programovat nebo neví kde začít.

Byť se to zdá navenek složitější, než je, herní design je především o aplikování teorie do praxe, kdy získáváte zkušenosti ne až tolik tím, že hry hrajete, ale že je navrhujete, prototypujete a (na ostatních) zkoušíte, jestli fungují. Kolikrát tak ani nemusíte znát té teorie moc, abyste mohli vytvořit jednoduchou hru, u které dokážete sami říct, jestli je zábavná nebo ne. 

### Editory map
Ještě teď mám v živé paměti, jak jsme doma kdysi tvořili v nativním editoru Heroes of Might & Magic III herní mapy. Doba to je už dávná, ale moddovací nástroje jsou stále nedílnou součástí tvorby her a jejich vylepšování. Například studio CD Projekt Red, který stojí za sérií The Witcher 1 - 3 a Cyberpunk 2077, je vyloženě známé tím, že do studia nabírá lidi z moddovací komunity, a nejsou jediní.

#### Inkarnate
**Inkarnate** je jedním z oblíbených mapových editorů, kde si vyzkoušíte spoustu muziky za málo peněz. Mapy jsou obecně dobrý startovací bod pro tvoření světů, tzv. worldbuilding, a vymýšlení koncepcí prostředí, ve kterém se vaše hra bude odehrávat. Aplikujte na to herní mechaniky a jste už jen kousek od navrhování her jako takových. Ostatně, část komunity Dungeon & Dragons a českého Dračáku mapy a podobné editory využívá denně a jakou parádu s tím nadělají.
![](/images/posts/engines/inkarnate.PNG)

Další mapové editory: 

### Editory v prohlížeči

#### Twine
Možná máte ještě v blahé paměti tzv. gamebooky. Knížky, kde jste si do určité míry určovali, co se bude vašemu hrdinovi dít, jsou jedním ze základních formátů interaktivních her. Ostatně, interaktivní příběhy, kdy hráč psal vstupní požadavky na 8bitových obrazovkách v 70. letech, jsou pradědečkem oblíbených moderních RPGček.

Twine a Inklewriter jsou dva textové editory určené právě pro psaní interaktivních příběhů, tedy her. Ve Twine dokonce můžete používat i makra a vymakat i UX prostředí dle vlastních potřeb a chuti.

#### Bitsy
S Bitsy nemám osobní zkušenost, ale hodí se na trénink vymýšlení mechanik ve velmi základním prostředí. Dostanete panáčka (hráče), pár nepřátel a kostičku po kostičce vybudujete prostředí a mechaniky vaší hry.

![](/images/posts/engines/bitsy.PNG)

#### Construct
Pokud jste fandové 2D, top-down her nebo platformerů a **neumíte programovat, Construct je ideální** varianta pro vás. Má jednoduché rozhraní, velmi intuitivní ovládání stylem drag & drop a spoustu přednastavených funkcí a proměnných, které při navrhování hry můžete potřebovat.

Construct má i vlastní asset store, sekci plnou tutoriálu a celkem fajn komunitu, která pomůže, pokud jste v úzkých. Editor běží v prohlížeči a projekt, který v něm tvoříte, se dá synchronizovat s Google Drive.

![](/images/posts/engines/construct.jpg)

### Unity kits & další enginy

Unity je jedním z nejběžněji používaným herním enginem hned vedle Unreal Enginu. Má kolem sebe platformu Learn Unity, kde se dá vyzkoušet nespočet tutoriálů se sety assetů zdarma.  

#### Unity Creator Kit: RPG

<a href="https://learn.unity.com/project/creator-kit-rpg">Creator Kit: RPG</a>

![](/images/posts/engines/unity-creator-kit.PNG)

#### Unity 2D kit
![](/images/posts/engines/unity-2dkit.PNG)

#### Unity 3D kit

Co by byla Unity bez 3D her. 3D kit nabízí možnost si vyzkoušet, jaké to je stavět levely, vymýšlet gameplay hry a její prostředí, aniž byste museli umět programovat. Celý balík obsahuje předvyrobené assety s přednastavenými funkcemi.

Tutoriál, který je zadarmo na Unity Learn, pomůže s navigací v kitu a odměnou na konci vám bude malá hra, kterou můžete dát vyzkoušet kamarádům.

![](/images/posts/engines/unity-3dkit.PNG)

### Godot
![](/images/posts/engines/godot.png)

#### Poznámka na konec:
Tenhle seznam rozhodně není vyčerpávající. Existuje velká řada editorů, kitů a enginů, které jsem nevyzkoušela a nebo o nich neslyšela. Výše zmíněné můžu doporučit z vlastní zkušenosti.

#### Zdroje:
[^1]: https://gg.deals/dlc/basic-platformer-game-engine-for-construct-2-and-3/
